# Inleiding

**Geo-standaardisatie is een internationaal proces. Ontwikkelingen in standaarden op internationaal en Europees niveau, werken door op nationaal niveau. 
Geonovum beheert de basisset geo-standaarden die nodig zijn om de na geo-informatie infrastructuur (NGII) te laten werken. Daarvoor werken wij samen met verschillende nationale en internationale standaardisatie organisaties samen. 
Daarbij gaat het veelal om het op elkaar afstemmen van domeinspecifieke standaarden en om afstemming tussen geo-standaarden en de i-overheid. Met deze roadmap maken we gezamenlijk de doorontwikkeling van de geo-standaardenin inzichtelijk.**  

## Doel

De roadmap geo-standaarden is een instrument voor het beheren en sturen van
ontwikkelingen op het gebied van geo-standaarden. De roadmap biedt een
gestructureerd, visueel en chronologisch overzicht van de mijlpalen en
activiteiten op het gebied van geo-standaarden.

De roadmap geo-standaarden is niet alleen een richtinggevend document, maar ook
een dynamisch instrument dat de inspanningen van organisaties op het gebied van
geo-standaarden inzichtelijk maakt en coördineert om de (door)ontwikkeling van
geo-standaarden te sturen en te optimaliseren. Het stelt belanghebbenden in
staat om betrokken te blijven bij de voortdurende (door)ontwikkeling van
geo-standaarden.

## Beheer

De totstandkoming en onderhoud van de roadmap geo-standaarden wordt zorgvuldig
gecoördineerd via het regie-overleg geostandaarden.
Het regie-overleg geo-standaarden richt zich op het borgen en vergroten van de
samenhang tussen de standaarden in de basisset geo-standaarden.

## Inhoud

De roadmap is onderverdeeld in drie categorieën:

**Ontwikkeling (ONT):** Deze categorie belicht mijlpalen en activiteiten die
gericht zijn op het verkennen van nieuwe terreinen in de vorm van pilots. Tevens
omvat het de periodieke updates van algemene documenten en de consultaties over
opkomende standaarden.

**Domeinstandaarden (DS):** Deze sectie richt zich op mijlpalen en activiteiten
die specifiek zijn voor de (door)ontwikkeling en versie-updates van domein-specifieke
standaarden onder NEN3610. Voorbeelden hiervan zijn standaarden zoals IMEV
(Informatiemodel Externe Veiligheid), IMGeo (Informatiemodel Geografie) en IMOW
(Informatiemodel Omgevingswet).

**Technische standaarden (TS):** Deze categorie omvat mijlpalen en activiteiten
met betrekking tot de (door)ontwikkeling van generieke (inter)nationale
uitwisselstandaarden en richtlijnen. Dit omvat standaarden zoals die van de Open
Geospatial Consortium (OGC), NL profielen en de NL-API strategie.
