Bij de nationale standaarden maken wij een onderscheid in generieke standaarden en sectorale standaarden. De generieke standaarden zorgen ervoor dat de geodata infrastructuur kan functioneren. Zij borgen basisfunctionaliteiten als het kunnen vinden van informatie (metadata), het presenteren ervan (visualisatie) en het uitwisselen van data (uitwisselformaten en webservices).
De roadmap geo-standaarden is in beheer van het regie-overleg geostandaarden, onder penvoering van Geonovum, en maakt de doorontwikkeling van de generieke en sectorale geo-standaardenin inzichtelijk. 